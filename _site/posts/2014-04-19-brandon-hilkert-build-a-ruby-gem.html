<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    
    <meta name="description" content="Esmu visai drošs, ka kaut kur futūristiski baltā Šveices laboratorijā ir veikts pētījums, kas pierāda apgriezti propo...">
    
    <title>Aigars Dzerviniks</title>

    <link href="http://fonts.googleapis.com/css?family=Source+Sans+Pro:400,700,400italic&subset=latin,latin-ext" rel="stylesheet">
    <link href="//maxcdn.bootstrapcdn.com/font-awesome/4.2.0/css/font-awesome.min.css" rel="stylesheet">
    <link rel="stylesheet" href="/lift/assets/css/style.css">

    <link rel="alternate" type="application/rss+xml" title="Aigars Dzerviniks" href="/feed.xml" />
  </head>
  <body>
    <header id="main-header">
      <a href="/lift/"><img src="/lift/assets/images/me.jpg" alt="Aigars Dzerviniks"></a>

      <h1>Aigars Dzerviniks</h1>

      <p>
        A software writer chosen by destiny to fight against evil bugs and unleash the power of snarkiness upon the internet.
      </p>

      <nav>
        <a href="/lift/">Home</a>
      </nav>

      <div>
        <a href="http://twitter.com/aigarsdz"><i class="fa fa-twitter"></i></a>
        <a href="http://instagram.com/aigarsdz"><i class="fa fa-instagram"></i></a>
        <a href="http://github.com/aigarsdz"><i class="fa fa-github"></i></a>
        <a href="dzerviniks.aigars@outlook.com"><i class="fa fa-envelope"></i></a>
      </div>
    </header>

    <main>
      <div class="clearfix">
        <span id="menu-switch-container">
          <a href="#main-header" id="menu-switch-on"><i class="fa fa-bars"></i></a>
          <a href="#" id="menu-switch-off"><i class="fa fa-bars"></i></a>
        </span>
        <a href="/lift/">Aigars Dzerviniks</a>
      </div>
      <div class="brandon-hilkert-"build-a-ruby-gem""><section>
  <article>
    <h2>Brandon Hilkert "Build a Ruby Gem"</h2>
    <div class="meta">
      <time></time> | 
    </div>

    <p>Esmu visai drošs, ka kaut kur futūristiski baltā Šveices laboratorijā ir veikts pētījums, kas pierāda apgriezti proporcionālu saistību starp mūsu atmiņas un Google meklētāja attīstību. Diendienā strādājot ar PHP, es joprojām neesmu iegaumējis pat biežāk izmantoto funkciju parametru secību un atgrieztās vērtības, tāpēc nav jābrīnās, ka pieskaitu Google pie saviem izstrādes rīkiem, un ticiet, kad es saku, ka neesmu tāds vienīgais.</p>

<p>Kamēr visi nepacietīgi gaida smadzenēs implantējamas mikroshēmas, kas ļaus mums smelt zināšanas pa tiešo no mākoņiem, ir vērts reiz pa reizei atgriezties pie pamatiem un izlasīt kādu rakstu vai grāmatu par elementārām lietām. Viena no tādām grāmatām ir Brandon Hilkert nesen izdotā “<a href="http://brandonhilkert.com/books/build-a-ruby-gem/?utm_source=bh-com&amp;utm_medium=web&amp;utm_campaign=launch">Build a Ruby Gem</a>”, kas stāsta par katram Ruby programmētājam obligātu lietu - Ruby gem izveidi.</p>

<p><img src="/content/images/2014/May/build-a-ruby-gem.jpg" alt="" /></p>

<p>Lai arī es saku “elementārām”, grāmata nav tikai īss tutoriālis par gem izveidi, jo tā informācija ir ļoti labi pasniegta oficiālajā pamācībā un būtu absolūti bezjēdzīga grāmatas formā (neviens nestiepsies pēc grāmatas, kad var atvērt interneta pārlūku). Saturs ir daudz bagātāks, sniedzot informāciju par daudzām detaļām, kuras oficiālajā pamācībā nav minētas vai ir paskaidrotas tikai virspusēji. Liela vērība tiek pievērsta stila un struktūras vadlīnijām, kas spēlē svarīgu lomu Ruby pasaulē un ļauj mums uzturēt kārtīgu codebase, kurā pat iesācējam nebūs grūti orientēties.</p>

<p>Kā jau pamācība programmētājiem, grāmata satur daudz koda piemēru, un uzsvars, jo īpaši pirmajās nodaļās, tiek likts uz testēšanu, izmantojot TDD. Tā kā grāmatas auditorija galvenokārt ir Ruby iesācēji, tad man par šo iezīmi ir dalīts viedoklis. Sagaidu, ka būs daži pārliecināti TDD pārstāvji, kas gribēs mest man ar sapuvušiem tomātiem, bet TDD nestrādā visiem. Kad pirms 2 gadiem es pirmo reizi ķēros pie Ruby, katra otrā pamācība iekļāva sevī TDD vai BDD, kas lika man pieņemt šo pieeju kā pašsaprotamu, bet tai pat laikā nepaaugstināja manu produktivitāti ne par mata tiesu (varbūt pat samazināja). Es neesmu nospļāvies uz testiem, joprojām tos rakstu, jo testēšana ir svarīga, bet nav nekādas nepieciešamības likt tiem augstāku prioritāti par pašu programmas kodu, un nav arī vajadzības mulsināt jaunpienācējus ar tādām mistiskām atkarībām kā RSpec.</p>

<p>Neskatoties uz manu problēmu ar TDD, grāmata ir ļoti laba. Pirmās nodaļas man bija gandrīz tīri atkārtošana, jo uzzinātu tikai dažas jaunas lietas, bet iemesls, kādēļ es to ieteiktu arī pieredzējušākiem Ruby programmētājiem, ir nodaļas, kas vēsta par integrāciju ar Rails. Ja tu strādā ar Ruby, tu noteikti strādā arī ar Rails, tāpēc pastāv liela iespējamība, ka vienu dienu būs jāraksta atsevišķa pakotne, ar kuru paplašināt savu Rails projektu. Lai arī Rails ir pietiekoši laba dokumentācija, tomēr ir daudz patīkamāk, ja kāds to visu ir apkopojis tik viegli uztveramā formā.</p>

<p>Ņemot vērā saturu, pašreizējā grāmatas un pieejamo komplektu cena šķiet nedaudz par augstu (es to nopirku ar atlaidi), bet, ja ir brīvas finanses vai, jo īpaši, ja esat iesācējs Ruby pasaulē, ir vērts iekļaut šo grāmatu savā bibliotēkā.</p>

  </article>
</section>
</div>

      <footer>
        <p>&copy; 2014, Aigars Dzerviniks</p>
      </footer>
    </main>
  </body>
</html>
