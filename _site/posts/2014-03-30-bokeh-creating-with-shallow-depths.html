<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    
    <meta name="description" content="Lai arī nekad neesmu ieguldījis laiku, lai apgūtu šo nodarbi profesionālā līmenī, fotogrāfija mani vienmēr ir aizrāvu...">
    
    <title>Aigars Dzerviniks</title>

    <link href="http://fonts.googleapis.com/css?family=Source+Sans+Pro:400,700,400italic&subset=latin,latin-ext" rel="stylesheet">
    <link href="//maxcdn.bootstrapcdn.com/font-awesome/4.2.0/css/font-awesome.min.css" rel="stylesheet">
    <link rel="stylesheet" href="/lift/assets/css/style.css">

    <link rel="alternate" type="application/rss+xml" title="Aigars Dzerviniks" href="/feed.xml" />
  </head>
  <body>
    <header id="main-header">
      <a href="/lift/"><img src="/lift/assets/images/me.jpg" alt="Aigars Dzerviniks"></a>

      <h1>Aigars Dzerviniks</h1>

      <p>
        A software writer chosen by destiny to fight against evil bugs and unleash the power of snarkiness upon the internet.
      </p>

      <nav>
        <a href="/lift/">Home</a>
      </nav>

      <div>
        <a href="http://twitter.com/aigarsdz"><i class="fa fa-twitter"></i></a>
        <a href="http://instagram.com/aigarsdz"><i class="fa fa-instagram"></i></a>
        <a href="http://github.com/aigarsdz"><i class="fa fa-github"></i></a>
        <a href="dzerviniks.aigars@outlook.com"><i class="fa fa-envelope"></i></a>
      </div>
    </header>

    <main>
      <div class="clearfix">
        <span id="menu-switch-container">
          <a href="#main-header" id="menu-switch-on"><i class="fa fa-bars"></i></a>
          <a href="#" id="menu-switch-off"><i class="fa fa-bars"></i></a>
        </span>
        <a href="/lift/">Aigars Dzerviniks</a>
      </div>
      <div class="bokeh:-creating-with-shallow-depths"><section>
  <article>
    <h2>Bokeh: Creating with Shallow Depths</h2>
    <div class="meta">
      <time></time> | 
    </div>

    <p>Lai arī nekad neesmu ieguldījis laiku, lai apgūtu šo nodarbi profesionālā līmenī, fotogrāfija mani vienmēr ir aizrāvusi. Tā man ir tieši līdzās blogošanai, jo neesmu un nekad arī nebūšu rakstnieks, kā arī īpaši nepārzinu valodas likumus, bet izpaust savas domas teksta veidā tomēr gribas. Tas pats ar fotogrāfiju - 99% gadījumu man nav ne jausmas, ko es daru, bet, par spīti zināšanu trūkumam, bieži vien mēdzu pavadīt savus “pusdienu pārtraukumus” mežā ar fotokameru.</p>

<p>Jāatzīst, ka lielu lomu manā absolūta amatiera interesē par fotogrāfiju ir spēlējis Instagram. Reģistrējos Instagram salīdzinoši nesen (līdz ar tā pieejamību uz Windows Phone), bet nu tas ir kļuvis par manu otro iecienītāko sociālo tīklu, un tā dēļ aizvien biežāk attopos ar kameru rokā, lai arī tikai 1 no 100 uzņēmumiem galu galā nokļūst manā profilā, un jā - 90% bilžu veidoju ar atsevišķu fotokameru un telefonu izmantoju ikdienišķāku fotouzņēmumu veikšanai, jo tajā esošā kamera nav nekas dižs un bieži vien nespēj uzņemt attēlu, kādu es vēlos, turklāt, lai arī Instagram ir uz mobilajām ierīcēm orientēts sociālais tikls, tas primāri ir paredzēts, lai dalītos ar fotogrāfijā notvertiem mirkļiem neatkarīgi no avota.</p>

<p>Intereses par šo jomu vadīts, šad tad mēdzu arī palasīt kādu īsāku vai garāku tekstu vai pat grāmatu par fotogrāfiju vai noskatīties kādu video apmācību, un pirms pāris dienām internetā atradu norādi uz <a href="http://christopherodonnellphotography.com/art-of-bokeh-guide-shallow-depths-landscape-photography/" title="Bokeh: Creating with Shallow Depths eBook » Christopher O'Donnell">50% atlaidi Christopher O’Donnel grāmatai “Bokeh: Creating with Shallow Depths”</a>.</p>

<p><img src="/content/images/2014/May/bokeh-ebook.jpg" alt="" /></p>

<p>Grāmata ir salīdzinoši plāna - tikai 121 lpp - un lielu daļu satura veido attēli, tāpēc tā lasās ļoti ātri. Kā jau var secināt pēc nosaukuma, grāmatā ir aprakstīta autora tehnika bokeh efekta iegūšanai. Atzīšos - man šī bija pirmā dzirdēšana par tādu lietu, un sākumā šķita, ka tas ir vien uzpūstāks nosaukums izplūdušam fonam, bet, izlasot grāmatu, kļūst skaidrs, ka tas ir nedaudz sarežģītāks koncepts.</p>

<p>Jāmin, ka autors grāmatā apraksta viņam raksturīgo bokeh iegūšanas tehniku un stilu. Katram fotogrāfam tas noteikti atšķirsies, bet ir vērts izlasīt vienu pieeju, lai uz tās bāzētās idejas varētu izmantot citā.</p>

<p>Papildus svarīgiem autora fotogrāfijas stila aprakstiem, grāmata satur arī kaudzi ar brīnišķīgām bildēm, kas ilustrē aprakstītos bokeh iegūšanas paņēmienus, un daudzas no tām autors piedāvā iegādāties atsevišķi kā mākslas darbus. Ja jums mājās ir brīva siena, kas lūdzas pēc kāda burvīga dabas skata, noteikti apskatiet Christopher O’Donnell <a href="http://store.christopherodonnellphotography.com">darbus</a>!</p>

<p>Ja arī jums ir interese par fotogrāfiju vai arī vienkārši vēlaties palasīt par bokeh Christopher O’Donnell izpildījumā, paturiet prātā, ka 50% atlaide grāmatai ir tikai līdz 1. aprīlim, tāpēc ar pirkumu pasteidzieties! Es tikmēr ķeršos pie vēl vienas šī autora grāmatas, kas ir pieejama bez maksas, - <a href="http://christopherodonnellphotography.com/exposure-blending/" title="Exposure Blending: The Complete Guide From Camera to Process - Christopher - Donnell » Christopher O'Donnell">Exposure Blending: The Complete Guide From Camera to Process</a></p>

  </article>
</section>
</div>

      <footer>
        <p>&copy; 2014, Aigars Dzerviniks</p>
      </footer>
    </main>
  </body>
</html>
